<h1 align="center">Saturn</h1>

### آموزش قدم به قدم دور زدن فیلترینگ با وجود محدودیت های جدید اینترنت ایران
قبل از هر چیزی باید بدونیم [V2ray](https://www.v2ray.com) چیه؟ V2ray یک سرویسه با کلی امکانات که فعلا تنها راه نجات ایرانیا شناخته میشه چون رهگیری و فیلترش کار سختیه و میتونه یه کانکشن امن با پروتکل های Vless و Vmess و Http و Socks و Shadowsocks و trojan و docodemo-door واستون بسازه و باهاش به اینترنت بین الملل به راحتی متصل بشید

سرعت سرویس V2ray خوبه اما پینگ بالایی میده که خب هر چه کانفیگ سرورتون بهتر باشه پینگ بهینه تری دریافت میکنید

در حال حاضر دو پروتکل Vless و Vmess جوابگوی کاربران ایرانی هستند

تا مدتی پیش اتصال بدون tls و بدون رمزنگاری داده ها با یک certificate ممکن بود. اما هم اکنون کانکشن های بدون tls محدود شدند و تنها راه اتصال امن داشتن tls در کانفیگ هست

اما خب حالا سوال پیش میاد tls از کجامون بیاریم؟

یا حتی برخی عزیزان بنیادی تر میپرسن چطوری v2ray راه اندازی کنیم؟

اینجاست که میگم باید قدم به قدمم بیایید تا تنها راه نجات رو با هم طی کنیم

این آموزش به طور خلاصه راهنمای خرید سرور، هاست و دامنه و راه اندازی سرویس v2ray بر روی آن است.

بریم که داشته باشیم!

---

### قدم 1 | خرید سرور مجازی، هاست و دامین

در این آموزش پیش نیاز راه اندازی کامل و بدون مشکل سرویس وی پی ان جوابگو، داشتن یک سرور مجازی، یک هاست و یک دامین میباشد.

چنانچه استفاده شخصی دارید میتوانید هاست و دامین را از سایت های ایرانی و دامین .ir خریداری کنید، اما اگر برای استفاده عمومی میخواهید اقدام کنید برای جلوگیری از رهگیری اطلاعات فردی شما بهتر است دامین غیر ایرانی و هاست را از یک کارگزاری خارجی دریافت کنید.

خب بریم سراغ مراحل خریداری: اول از همه باید وارد سایت [Hetzner](https://www.hetzner.com/) بشید و یک اکانت درست کنید، صبر کنید! تا انتها بخونید، وقتی اکانت درست کردید باید برای تایید اکانت مدارک خود را ارسال کنید که به احتمال 90 درصد به علت تحریم ها موفق به ساخت اکانت نشوید، حتی اگر موفق هم شدید باید پرداخت دلاری انجام دهید که سایت ایرانیکارت میتواند به شما کمک کند، اما حالا اینجا دو دسته میشویم، کسانی که موفق به ساخت اکانت شدند و امکان پرداخت دلاری دارند، و دسته دوم شمایی که مثل من موفق به این کار نشدید! 

حالا بیایید با هم گریه کنیم...

شوخی کردم، اینجا لازم است که ما از یک کارگزاری ایرانی که سرور هاشو از [Hetzner](https://www.hetzner.com/) دریافت میکنه کمک بگیریم و همچنین برای هاست و دامین هم از یک سرویس میزبانی ایرانی استفاده کنیم. من اینجا بهتون دو تا آدرس میدم که سرور و هاست و دامینتون رو با مشخصاتی که میگم از اونجا بدون دردسر دریافت کنید:


یک هاست و یک دامین از سایت زیر دریافت کنید (برای ثبت دامینتون یکی دو روز معطل میشید): 

(کانفیگ هاست اهمیتی نداره فقط Cpanel باشه و نام دامنه هم به دلخواه خودتون باشه، آموزش خرید هم توی اینترنت ریخته، دیگه من که نباید بگم!)

[میهن وب هاست | mihanwebhost.com](https://mihanwebhost.com/)

و یک سرور مجازی از سایت زیر ترجیحا خریداری کنید (اینجا که میگم بهترین قیمت ها رو داره):

 (سرور حتما فنللاند باشه و حداقل 2 گیگ رم و 2 گیگاهرتز سی پی یوش باشه)

[بلو سرور | blueserver.ir](https://blueserver.ir/)

